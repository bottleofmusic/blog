---
title: Ivreatronic
date: 2018-09-28
published: true
author: AC
featuredimg: /assets/img/26757127_179466612652285_8750641729395243752_o-01.png
category: Artisti
tags:
    - Dance
    - Electro
    - Italia
    - Ivrea
    - Techno
---
**Ivreatronic** è tante cose. È un collettivo, è un’etichetta discografica, è un evento, è uno stile, è un’idea.

Andando per ordine, **Ivreatronic** appare a inizio aprile 2017, mentre il primo evento ufficiale è il 6 maggio dello stesso anno.

Come collettivo è composto dagli artisti eporediesi **Cosmo**, **SPLENDORE** (Mattia Barro), **Enea Pascal** e **Fabio Fabio** (Marco Foresta) e nasce per creare una scena elettronica di **Ivrea**, per dare una spinta all’immobilità di questa cittadina di provincia, decaduta insieme alla grande **Olivetti**.

In questo ambiente post-industriale **Ivreatronic** organizza con cadenza all’incirca bimestrale delle feste ad Ivrea (nelle cantine di un ristorante) in cui i vari artisti del collettivo mettono dischi come resident dj, affiancati ogni volta da uno o più ospiti speciali.

Circa un anno dopo la nascita **Ivreatronic** diventa anche un’etichetta con l’uscita de [*Il Suono Di Ivrea*](http://localhost/bom-wordpress/il-suono-di-ivreatronic), una sorta di EP-manifesto con brani di 10 artisti eporediesi.

L’etichetta pubblica durante il 2018 numerosi brani, remix e mixtape dei suoi artisti. Il 15 agosto viene presentato in anteprima *Amore Cannibale EP* di **Fabio Fabio**, primo vinile inciso da **Ivreatronic**, uscito ufficialmente il 5 ottobre.

Il 28 settembre esce, in collaborazione con **42records**, *Quando ho incontrato Ivreatronic*, quattro reinterpretazioni di *Quando ho incontrato te* di **Cosmo** da parte degli artisti “ivreatronici”.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/657164385&color=%2342383a&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>
