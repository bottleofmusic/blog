---
title: Crywank
date: '2019-01-07T23:07:51+01:00'
status: publish
permalink: /crywank
author: null
excerpt: ''
type: post
id: 343
thumbnail: ../../uploads/2019/01/IMG_0176-2-01-150x150.png
category:
    - Artisti
tag:
    - Anti-folk
    - Crywank
    - 'DIY Folk'
    - 'James Clayton'
    - Lo-fi
    - Manchester
    - UK
post_format: []
---
![](../../uploads/2019/01/IMG_0176-2-01.png)

**Crywank** nasce come progetto solista anti-folk di **James Clayton**, originario di Manchester, nel 2009. Il nome rimanda all’atto di piangere durante la masturbazione e pare fosse un nomignolo attribuito a **James** da qualche suo amico per descriverne l’attitudine. Il nome stesso basterebbe a descrivere l’inclinazione del progetto e il genere di atmosfere che ricrea.

Durante il percorso il progetto ha acquisito due membri, **Dan Watson** nel 2012 alle percussioni e **Tom Connolly** al basso nel 2014.

Il primo album *James is going to die soon*, del 2010, è ispirato ad una rottura dolorosa ed è interamente chitarra e voce. Il secondo *Narcissist on the Verge of a Nervous Breakdown* mantiene questo stile, essendo ancora il gruppo composto solo da **James**, e descrive il processo di comprensione della propria tristezza tramite canzoni paranoiche e tristi.

Gli album seguenti sono successivi all’ingresso di entrambi i nuovi membri, e, pur arricchendosi grazie all’aggiunta di nuovi strumenti alla chitarra e alla voce, mantengono lo stile spoglio, lo-fi e spudorato.

L’ultimo album *Egg on Face. Foot in Mouth. Wriggling Wriggling Wriggling,* del 2017, è il più lungo e sperimentale, viaggia infatti tra molte sonorità e ritmi diversi e rende sempre più marcata la teatralità del progetto, che fa prevalere la dimensione emotiva su tecnica e stile, rendendo il progetto un vero e proprio riflesso della dimensione personale e delirante di **James**.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/681479904&color=%23000000&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>