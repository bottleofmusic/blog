---
title: 'La Monarchia'
date: 2019-04-17
status: publish
permalink: /la-monarchia
author: Alice Dini
featuredimg: /assets/img/1009530_160399994141911_1245892016_o.jpg
category:
    - Artisti
tags:
    - 'Alternative Rock'
    - Italia
    - 'La Monarchia'
    - 'Nuovo Singolo'
    - Poggibonsi
    - Rock
    - Toscana
---
![](/assets/img/1009530_160399994141911_1245892016_o.jpg)

**La Monarchia** era un gruppo quasi scomparso poco prima dell’annuncio, totalmente a sorpresa, dell’uscita del nuovo singolo. Il 16 Aprile viene infatti annunciato l’uscita del nuovo singolo del 18 Aprile 2019, con un annuncio ufficiale sulla pagina facebook, che aveva subito qualche movimento nei giorni precedenti dopo tre anni di silenzio.

Si notano fin da subito alcuni cambiamenti nella pagina, il genere viene definito post ITPOP invece che rock, com’era in precedenza, e appare una descrizione del gruppo, che fa intuire dell’ironia.

Il gruppo, originario di Poggibonsi, città della provincia di Siena, ha all’attivo un solo album, unico e impeccabile.

*Parliamo dieci lingue ma non sappiamo dirci addio* è del 2015, due anni dopo la formazione del gruppo, ed è un album rock a tutti gli effetti, con testi in italiano e schitarrate degne di tale nome. Dal titolo è facilmente intuibile la tematica della mancanza e della solitudine che viene più volte richiamata all’interno dell’album, tramite brani potenti e d’impatto, ma anche tramite brani in cui, tirato il freno a mano e aggiunte parti acustiche, l’emotività prende il sopravvento.

Nell’attuale definizione del gruppo si legge che “La Monarchia è un gruppo a cui piacciono un sacco le chitarre.” e “A La Monarchia piace soprattutto suonare.”, quindi ci aspettiamo un album dove le chitarre continuino a far presa sull’ascoltatore e tante date dove ascoltarli dal vivo.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/756127335&color=%23000000&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>
