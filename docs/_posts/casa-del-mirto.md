---
title: 'Casa del Mirto'
date: 2018-09-19
published: true
author: Alice Dini
featuredimg: /assets/img/15-domande-intervista-rockit-casa-del-mirto.jpg
category: Artisti
location: Trento
tags:
    - Chillwave
    - 'Dream Pop'
    - Electro
    - House
    - Italia
---

**Casa del Mirto** è il progetto musicale fondato da **Marco Ricci**, originario di Jyväskylä in Finlandia, ma cresciuto in Trentino Alto Adige, nel 2005. Al progetto si sono poi aggiunti **Raffaele Ricci** e **Luigi Segnana.**

Le prime due pubblicazioni, fra il 2008 e il 2009, *Supertrendycoolfashion* e *Numero Uno,* presentano uno stile house, lo-fi alternativo.

Negli anni successivi continua la loro produzione molto varia in generi e stili, seppur rimanendo sempre all’interno del vasto mondo dell’elettronica, e si aggiungono al loro percorso molteplici collaborazioni nazionali e internazionali.

Tra i molti lavori spicca *Still*, del 2014, unico album prodotto dalla **Ghost Records**, che è emblematico della ecletticità del gruppo.

Gli ultimi lavori all’attivo del progetto sono *Recover*, del 2016, e *Monochrome* del 2017, entrambi prodotti dallo stesso **Marco Ricci**, il quale, attualmente, sta lanciando un nuovo progetto proprio sulla pagina instagram del progetto Casa del Mirto.

Il nuovo progetto, che prende il nome di **SHTSHT**, appare infatti per la prima volta su instagram il 15 settembre 2018.  
<iframe allow="autoplay" frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/643346553&color=%23383838&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>
