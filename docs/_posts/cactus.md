---
title: 'Cactus?'
date: '2019-04-03T20:19:01+02:00'
status: publish
permalink: /cactus
author: null
excerpt: ''
type: post
id: 519
thumbnail: ../../uploads/2019/04/52774242_2364707830229015_706363713208188928_o-150x150.jpg
category:
    - Artisti
tag:
    - Alternative
    - 'Cactus?'
    - 'Indie Rock'
    - Italia
    - Lo-fi
    - 'No People Party'
    - 'Psychedelic Rock'
    - Vicenza
post_format: []
---
![](../../uploads/2019/04/52774242_2364707830229015_706363713208188928_o.jpg)

**Cactus?** è un progetto indie rock (o superfast indie dance come si autodefiniscono) lo-fi nato nel vicentino nel 2014. Il primo EP, omonimo al progetto, esce nel 2015 poco prima che il gruppo apra il concerto degli inglesi **Menace Beach**.

Nonostante non sia facile trovare loro tracce sul web, ad un attento ricercatore salterà all’occhio che comunque appaiono sia su **Rockit** sia come novità di rilevanza su **Deerwaves**, dove l’ultimo album di Febbraio 2019 viene inserito nelle novità da tenere d’occhio nel 2019.

Il gruppo mette in poco tempo molte date all’attivo in tutto il nord Italia e pubblica un secondo EPnel 2016, *sorry for my accent*.

Le sonorità si fanno sempre più caratteristiche e il gruppo si colloca all’interno di un panorama ben definito che si rifà a gruppi come i **Bloc Party** o anche, volendo, i **Clap Your Hands Say Yeah**. I brani sono ritmati, ballabili e impregnati di quella malinconia un po’ scanzonata tipica della scena lo-fi.

L’ultimo album *No People Party*, uscito a Febbraio 2019 e anticipato da tre singoli nel 2018, conferma le atmosfere ma non si ripete proponendo comunque un album originale e dalle belle sonorità, marcando ancora di più il tono “dance” tipico di gruppi come i **Two Door Cinema Club**.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/743197455&color=%23000000&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>