---
title: 'Hint of &#8217;92, Marvin &#038; Guy'
date: 2019-06-14
status: publish
permalink: /hint-of-92-marvin-guy
author: Alice Dini
featuredimg: /assets/img/aaa.jpeg
category:
    - Recensioni
tags:
    - Berlino
    - Electro
    - Germania
    - House
    - Italia
    - 'Marvin &amp; Guy'
    - Parma
    - Recensione
    - Techno
    - Trance
---
![](/assets/img/aaa.jpeg)

**Marvin &amp; Guy**, nome d’arte di **Alessandro Parlatore** e **Marcello Giordani**, è un duo originario di Parma. *Hint of ’92* è il loro ultimo ep, uscito il 24 Maggio 2019 per **Permanent Vacation**, nota etichetta discografica tedesca.

L’ep si presenta come un aggregato delle influenze ricevute dal duo durante il loro percorso, che vanno dalla trance all’elettronica anni ’90, passando per la techno berlinese e la musica house.

L’ep è composto da quattro brani che ripercorrono vari generi, trascinandoti all’interno di un club berlinese anni ’90. La ritmica è trascinante, ripetitiva, ma mai stancante, il lavoro ai synth è preciso e ricrea atmosfere trance suggestive, seppur a tratti nervose e tese.

Se i primi tre brani hanno il potere di farti venire voglia di muoverti, l’ultimo dei quattro, *Colours*, è un viaggio mentale sull’onda di una stanchezza fisica dovuta a ore sulla pista da ballo. La ritmica, qua ancora più ripetitiva di quella dei brani precedenti, non perde un colpo, ma perde sè stessa, come in un lento dondolio, sotto alle voci sognanti, che sembrano provenire da lontano, da un mondo psichedelico.

Nel complesso un album ben fatto e prodotto, seppur nel suo riproporre sonorità non innovative, che sa far ballare, ma che si presta anche ad essere ascoltato come colonna sonora di un viaggio notturno.
