---
title: Flatsound
date: 2019-03-13
published: true
author: Alice Dini
featuredimg: /assets/img/IMG_2005.jpg
category: artisti
tags:
    - Alternative
    - California
    - Flatsound
    - Indie
    - Lo-fi
    - 'Mitch Welling'
---
**Flatsound** è il progetto solista di **Mitch Welling**. Mitch non appare molto in pubblico se non tramite alcune foto e le righe che scrive di sé nel suo blog.

Il nome del progetto è perfetto a descrivere le sonorità lo-fi che abbracciano le canzoni scritte e suonate da **Mitch**, nella sua stanza, in un appartamento del sud della California, dove **Mitch** racconta di essere rimasto chiuso per dieci anni, a partire dal 2008, a causa di una grave agorafobia. Ciò che è trapelato da quell’appartamento, come luce dalle persiane di prima mattina, sono delle sferzate di emozioni, sensazioni e pensieri molto intimi che vengono fuori dai testi delle canzoni.

Il progetto ha iniziato a farsi conoscere tra il 2012 e il 2013 grazie a piattaforme come Soundcloud e Tumblr, ma **Mitch** produce e registra per il progetto **Flatsound** già dal 2007.

Il primo album *scotland, I wish you had stayed* è del 2009; negli anni successivi **Mitch** è molto produttivo e fa uscire quasi un album o un EP all’anno insieme ad alcune improvvisazioni, come *you okay*, distribuite su Soundcloud e Youtube, la cui forza emotiva e lo strazio con cui le parole vengono pronunciate, quasi come fossero parte di un monologo, sono molto esplicativi della natura del progetto.

L’ultimo lavoro è del 2019 e si intitola *somewhere in the distance, somewhere toward the mountains*, è un album dai brani lunghi, a tratti lunghissimi, totalmente strumentali, struggenti e pieni di riferimenti e suoni della vita di tutti i giorni, come se fossero carpiti quasi per errore nel momento della registrazione dell’album, come se la musica suonasse in sottofondo nella vita di **Mitch**.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/728023935&color=%23000000&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>
