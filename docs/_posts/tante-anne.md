---
title: 'Tante Anne'
date: 2018-12-12
published: true
author: Alice Dini
featuredimg: /assets/img/1492082416502-tante-anna-2017-1.jpg
category: artisti
tags:
    - Darkwave
    - Emo
    - Italia
    - Pesaro
    - Shitgaze
    - Shoegaze
---
I **Tante Anna** nascono a Pesaro dall’unione dell’illustratore **Alessandro Baronciani** e **Thomas Koppen**, amici da una vita, una chitarra, un basso elettrico e una batteria elettronica.

Iniziano a pubblicare nel 2014, autoproducendosi, collaborano poi nel 2016 con **Havah** e **Edible Woman** e nel 2017 esce il loro primo album *TA*, per **To Lose La Track**. Il loro sound è già ben delineato all’interno di un mondo oscuro, spaziano infatti tra darkwave, shoegaze, shitgaze e emo.

Nel 2018 esce *G*, un EP di soli 10 minuti, composto da quattro canzoni che si susseguono fluidamente, senza mai finire nè iniziare.

Confermano la loro dedizione a questo mondo scuro, buio e lacerante, ben definito sia dal sound sporco ma diretto, sia dalla voce che trascina in questa eco lontana testi spesso brevi e ripetitivi.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/661512777&color=%230d0a0a&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>
