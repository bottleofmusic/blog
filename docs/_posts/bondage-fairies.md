---
title: 'Bondage Fairies'
date: 2019-04-10
published: true
author: Alice Dini
featuredimg: /assets/img/BondageFairies_Pressepic_Credit_AnnaMolin_2017_1.jpg
category: Artisti
location: Stockholm
tags:
    - 'Bondage Fairies'
    - Glitch
    - Post-Punk
    - Punk
    - Russia
    - Stoccolma
    - Svezia
---

Cercare “Bondage Fairies” su internet può avere risultati inaspettati se uno non è al corrente che il nome del gruppo è lo stesso di un manga erotico piuttosto esplicito.

**Bondage Fairies** è invece anche un gruppo svedese, o meglio, un duo fondato da **Elvis Creep** e **Deus Deceptor** nel 2005 a cui poi si sono aggiunti due membri prima per i concerti e poi anche in studio.

La loro musica e il loro approccio è difficile da definire, hanno un sound originale ma ricco di influenze, sulla pagina bandcamp di **Punk-TV** (canale e collettivo russo) il loro stile viene definito come “nintendo-death-punk” e la definizione ha il suo perchè. Sono infatti innegabili le influenze legate al mondo dei videogiochi anni ’90, ma anche alla sfrontatezza sonora del punk.

I loro brani si compongono per la maggior parte di veloci riff di chitarra supportati da melodie generate elettronicamente e testi aperti o spesso proprio insensati.

I primi due album escono per **Lobotom Records**, nel 2005 *What You Didn’t Know When You Hired Me* e nel 2009  *Italian Cheap Wine.*

Il duo si esibisce spesso dal vivo, donando agli spettatori performance di grande impatto. I due si esibiscono mascherati, talvolta con il supporto di altri due musicisti, e non si risparmiano su niente, facendo sì che la folla possa farsi trascinare dai ritmi serrati e dal volume sempre molto alto.

Nel 2012 e nel 2017 pubblicano poi per **Audiolith** *Bondage Fairies* e *Alfa Gaga CP wifi* e continuano a riempire i concerti in giro per l’Europa dell’Est.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/750018927&color=%23000000&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"><span class="mce_SELRES_start" data-mce-type="bookmark" style="display: inline-block; width: 0px; overflow: hidden; line-height: 0;">﻿</span></iframe>
