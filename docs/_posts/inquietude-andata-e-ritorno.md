---
title: 'Inquietude, andata e ritorno.'
date: 2018-10-29
published: true
author: Alice Dini
featuredimg: /assets/img/43706392_1193417294139803_1011969559944495104_o-e1550071660206.jpg
category: Recensioni
tags:
    - Cantu
    - 'Hip Hop'
    - Inquietude
    - Italia
    - 'Musica Sperimentale'
    - 'X Factor'
---
Non è la prima volta che dalla “provincia” esce, come sputato fuori da una realtà troppo stretta, un progetto come quello degli **Inquietude**. Originari di **Cantù**, nella provincia comasca, portano avanti dal 2017 un progetto “oltre i generi” e ricco di sperimentazioni. Oggi è difficile proporre qualcosa di nuovo: innovativo ormai non è il creare un certo sound o un ritmo particolare, innovativo è portare un genere a parlare di ciò di cui non ha mai parlato e a rappresentare chi non ha mai rappresentato.

Gli **Inquietude** come può far intuire il nome stesso del collettivo, composto da **Or mai** (voce, produzione), **MaleFactor** (voce), **DeLe** (violino, co-producer) e **Pietro Fichtner** (produzione, chitarra), creano atmosfere scure e ricche di malinconia attraverso un sound vicino all’hip hop e alla musica elettronica sperimentale coniugata all’uso di strumenti acustici, che accompagna testi ricercati, cantati e, soprattutto, raccontati a due voci. Raccontati perchè le parole si susseguono veloci, come rappate, ma l’intonazione e la sfumatura delle voci prevale sulla tecnica e sull’esercizio di stile più proprio del rap.

Calcano il palco di **X Factor 2018** fino alle ultime fasi delle selezioni, dopo essersi presentati con un brano inedito rappresentativo di ciò che è il collettivo. *Dove siamo stati bene (dovremmo avere il coraggio di non tornare)* è infatti il brano che portano alla prima audizione, un brano ricco di suggestioni, che confluiscono poi nell’immagine portante del testo, che è anche quella che gli dà il titolo.

Il brano è sufficientemente rappresentativo del collettivo, composto da quattro artisti con diverse formazioni che decidono di unirsi a creare questo progetto che ha come colonna portante una malinconia e un’inquietudine di fondo. Gli **Inquietude** concludono il loro percorso ad **X Factor** prima di arrivare ai live e annunciano una data di lancio dell’album in uscita proprio a Cantù, dove tutto è nato, fra la nebbia e la solitudine della provincia.

<iframe allowfullscreen="allowfullscreen" frameborder="0" height="310" src="http://www.youtube.com/embed/vaLntv5TdTY" width="560"><span class="mce_SELRES_start" data-mce-type="bookmark" style="display: inline-block; width: 0px; overflow: hidden; line-height: 0;">﻿</span><span class="mce_SELRES_start" data-mce-type="bookmark" style="display: inline-block; width: 0px; overflow: hidden; line-height: 0;">﻿</span><span class="mce_SELRES_start" data-mce-type="bookmark" style="display: inline-block; width: 0px; overflow: hidden; line-height: 0;">﻿</span><span class="mce_SELRES_start" data-mce-type="bookmark" style="display: inline-block; width: 0px; overflow: hidden; line-height: 0;">﻿</span></iframe>
