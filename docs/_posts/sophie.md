---
title: SOPHIE
date: 2019-02-27
published: true
author: Alice Dini
featuredimg: /assets/img/sophielive.jpg
category: artisti
tags:
    - Glasgow
    - Glitch
    - 'Los Angeles'
    - 'Musica Sperimentale'
    - 'Pop Culture'
    - Queer
    - Scozia
    - SOPHIE
---
**SOPHIE**, pseudonimo di **Sophie Xeon**, è una producer di origine scozzese. Attualmente all’interno della scena musicale di Los Angeles è uno dei fenomeni più discussi della Pop Culture.

**SOPHIE** inizia a farsi conoscere fra il 2014 e il 2015, con l’uscita di brani pop/dance sperimentali, dai suoni plastici e sintetici, come *LEMONADE* e *VYZEE* e la sua vicinanza all’etichetta londinese **PC Music**, molto discussa in quegli anni, nonostante avesse già iniziato a produrre a partire dal 2012.

Nel 2018 esce il suo primo album *Oil Of Every Pearl’s Un-Inside*, gioco di parole che dovrebbe suonare come “I love every person’s insides”, che contiene brani fra di loro molto diversi, uniti fra loro con grande fluidità, tipica del mondo queer vicino all’artista. L’album è infatti un inno ad una sessualità libera e fluida, senza pregiudizi nè confini, un inno alla pura e sincera espressione di sè, portata avanti tramite la produzione di tracce più vicine al mondo pop plasticoso anni ’90, come *Immaterial,* fino ad arrivare a brani assolutamente figli della spinta cyber e digitale degli ultimi anni, come *Faceshopping*, traccia dai suoni destrutturati e glitch.

Nel suo insieme **SOPHIE** è uno dei progetti attuali più moderni, che spinge verso la libertà e la sperimentazione più assolute.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/716877345&color=%23000000&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>
