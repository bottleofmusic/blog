---
title: 'Be Forest'
date: 2019-01-15
published: true
author: Alice Dini
featuredimg: /assets/img/Be-Forest-Press-Photo-by-Luca-Sorbini.jpg
category: Artisti
location: Pesaro
tags:
    - 'Be Forest'
    - 'Dream Pop'
    - Italia
    - 'New Wave'
    - Pesaro
    - Shoegaze
---

I **Be Forest** sono un trio di Pesaro, composto da **Erica Terenzi** alla voce, alla batteria e all’elettronica, **Costanza Delle Rose** alla voce e al basso e **Nicola Lampredi** alla chitarra, e, fra il 2014 e il 2015, collaborano con **Lorenzo Badioli**, che si occupa dei synth.

Il gruppo esordisce nel 2010 con un *Demo* autoprodotto. Negli anni successivi pubblicano poi due album, *Cold* del 2011 e *Earthbeat* del 2014. Si collocano già dagli esordi all’interno di un panorama shoegaze, dream pop e new wave, con sonorità cupe, distorte e a tratti nebbiose, pur mantendo uno stile etereo e sicuramente raffinato che porterà il gruppo a portare entrambi gli album in tour oltre i confini italiani.

È infatti del 2012 il tour europeo insieme al gruppo canadese **Japandroids**, mentre nell’estate 2014 aprono un concerto degli **Slowdive** e partono per il loro primo tour in America l’ottobre dello stesso anno.

Nel 2018 e nei primi giorni di Gennaio 2019 escono due singoli, *Bengala* e *Gemini,* che anticipano l’uscita del prossimo album *Knocturne.*

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/686555277&color=%23000000&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>
