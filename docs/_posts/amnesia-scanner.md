---
title: 'Amnesia Scanner'
date: '2019-01-28T19:00:10+01:00'
status: publish
permalink: /amnesia-scanner
author: null
excerpt: ''
type: post
id: 390
thumbnail: ../../uploads/2019/01/15622891471_906cabe09f_b-150x150.jpg
category:
    - Artisti
tag:
    - 'Amnesia Scanner'
    - Berlino
    - 'Elettronica Sperimentale'
    - Experimental
    - Finlandia
    - Germania
    - Glitch
    - 'Musica Sperimentale'
post_format: []
---
![](../../uploads/2019/01/15622891471_906cabe09f_b.jpg)

**Amnesia Scanner** è un duo finlandese che lavora a Berlino composto da **Ville Haimala** e **Martti Kalliala**.

Il duo fa il suo ingresso nella scena elettronica sperimentale tra il 2015 e il 2016 con il singolo *AS Truth* e l’EP, *AS*, da subito pubblicati da **Young Turks**. Si definisce come progetto audiovisivo, dove grafiche, voci e suoni destrutturati si completano tra loro e competono nel ricreare ambienti impersonali, freddi, a tratti gelidi, figli dell’era digitale e dell’alienazione.

Le loro grafiche piene di loop e “stroboscopia”, conosciute prima tramite i loro video su youtube e tramite il loro sito, non sono altro che un assaggio del grande uso che faranno delle visual nei loro molteplici live, anche su importanti palchi italiani come quello del **Club To Club**.

Nel 2018 esce il loro primo album *Another Life*, per l’etichetta **PAN**, che vanta anche una collaborazione con **Pan Daijing**.

L’intera discografia del duo è caratterizzata da sonorità frammentate, ritmiche irregolari e suoni portati al limite, sporcati e uniti tra loro, che rendono i loro brani di difficile ascolto e di difficile comprensione se non si riesce ad entrare nel loro mondo transumano e post-digitale.

<iframe frameborder="no" height="450" scrolling="no" src="http://w.soundcloud.com/player/?url=http%3A//api.soundcloud.com/playlists/696156078&color=%23000000&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>