---
title: HOME
date: 2019-03-21
published: true
author: Alice Dini
featuredimg: /assets/img/15530962247563194124641598187642-01-01.jpeg
category: artisti
tags:
    - Florida
    - Home
    - Synthwave
    - USA
---
**HOME** è lo pseudonimo di **Randy Goffe**, originario del sud della Florida e ora attivo a Chicago, classe ’96, produttore poco conosciuto se non per un brano: *Resonance*, diventato sul web uno dei simboli del genere synthwave, diffusosi ampiamente su internet a partire dagli anni 2010.

Il suo primo album *Odissey*, forse anche il più celebre proprio grazie a *Resonance*, esce a metà 2014 per **Midwest Collective**, seguito pochi mesi più tardi dal secondo *Before The Night.* Entrambi sono molto simili stilisticamente, influenzati dalla musica elettronica anni ’70 e ’80 e da fenomeni più recenti come french touch e vaporwave; tutto ciò lo rende un artista essenziale per il genere synthwave.

La popolarità di alcuni suoi brani sul web ha generato fenomeni curiosi come la “simpsonwave”, ossia video caricati su Youtube di estratti di puntate de I Simpson, modificati con effetti glitch o VHS, e con i suoi brani di sottofondo, spesso volti a creare un’atmosfera malinconica e nostalgica.

Nel 2016 pubblica un terzo album *Falling Into Place*, più leggero e meno d’atmosfera dei precedenti, perde un po’ del caratteristico sfondo vaporoso senza però mancare di originalità, la ricerca e la limpidezza dei suoni che continuano a caratterizzarlo.

La sua ultima pubblicazione, successiva di un anno, *Resting State*, consiste in un insieme di più di una trentina di demo, mai diventate brani veri e propri, ciascuna della lunghezza di circa un minuto.

<iframe frameborder="no" height="600" scrolling="no" src="http://w.soundcloud.com/player/?url=http%3A//api.soundcloud.com/playlists/734561820&color=%230d0a0a&auto_play=false&hide_related=false&show_comments=true&show_user=true&show_reposts=false&show_teaser=true&visual=true" width="100%"></iframe>
